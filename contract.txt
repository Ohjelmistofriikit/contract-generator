Konsultointisopimus


1. Sopimuksen osapuolet

Tilaajan Yritys Oy 		(y-tunnus) (jäljempänä “Tilaaja”)

Toimittajan Yritys Oy	(y-tunnus) (jäljempänä “Toimittaja”)

2. Yhteyshenkilöt

Tilaajan puolelta:		Etunimi Sukunimi, yhteystieto

Toimittajan puolelta:	Etunimi Sukunimi, yhteystieto

3. Sopimuksen kohde ja tarkoitus [VAIHTOEHTOINEN OSIO 1/2; Jos tämä, niin valitse myös kohta 4 osio 1 tai 2]

Tilaaja ostaa Toimittajalta konsultointia Tilaajan projektiin. 

Projekti:			Projektin nimi tai lyhyt kuvaus.

Konsultin rooli:		Ohjelmistokehittäjä / Designer / Projektinjohto.

Tilaaja osoittaa Toimittajalle konsultointitehtäviä sopimuksen kohteen puitteissa. 

3. Sopimuksen kohde ja tarkoitus [VAIHTOEHTOINEN OSIO 2/2; Jos tämä, niin valitse myös kohta 4 osio 3]

Tilaaja ostaa Toimittajalta urakkaperusteisen konsultoinnin.

Urakka:			Urakan nimi/lyhyt kuvaus kokonaisuudesta/tuloksista

4. Tuntiperusteinen laskutus [VAIHTOEHTOINEN OSIO 1/3; Jos tämä, niin kohta 5 osio 1]

Tilaaja maksaa konsultoinnista X €/tunti + ALV.

Laskutus koostuu toteutuneen konsultoinnin tuntiveloituksesta ja mahdollisista kuluista, kuten esimerkiksi matkakuluista. Toimittaja lähettää Tilaajalle laskun kerran kuukaudessa jälkikäteen sähköpostitse osoitteeseen etunimi.sukunimi@tilaaja.fi tai jonka Tilaaja ilmoittaa Toimittajalle kirjallisesti.

Laskujen yhteydessä lähetetään erittely konsultointiin käytetyistä tunneista.

Toimittajalla on oikeus muuttaa konsultoinnin hintaa kohtuullisesti kerran vuodessa ilmoittamalla muutoksesta asiakkaalle kirjallisesti vähintään kuukausi ennen muutoksen voimaantulopäivää. Ensimmäinen hinnanmuutos voi tulla voimaan aikaisintaan 12 kuukauden kuluttua siitä, kun tämä sopimus tuli voimaan.

4. Tunti- ja allokaatioperusteinen laskutus [VAIHTOEHTOINEN OSIO 2/3; Jos tämä, niin valitse myös kohta 5 osio 2]

Tilaaja maksaa konsultoinnista X €/tunti + ALV.

Sopimuksen ollessa voimassa konsultointi perustuu sovitun allokaatiomäärän mukaiseen konsultointiin, joka sopimuksen alkaessa on keskimäärin X tuntia viikossa laskutuskausittain. Tilaajalla on oikeus alentaa allokaatiota ilmoittamalla tästä Toimittajalle 4 viikkoa etukäteen. 

Mikäli Tilaajan Toimittajalle toimeksi antamat tehtävät eivät laskutuskaudella täytä sovittua allokaatiomäärää, Tilaaja on velvollinen maksamaan – ja Toimittaja oikeutettu laskuttamaan- toteutuneen konsultoinnin lisäksi allokaatiohyvityksenä summan, joka vastaa suuruudeltaan 30% siitä erotuksesta, jonka Toimittaja olisi saanut konsultoimalla Tilaajaa sovitun allokaation mukaisesti. Mikäli Toimittajan konsultti ei konsultoi Tilaajaa sovitun allokaation mukaisesti, Toimittaja on oikeutettu laskuttamaan vain toteutuneen konsultoinnin.

Laskutus koostuu allokaation ja toteutuneen konsultoinnin yhdistelmästä edellä kuvatusti ja mahdollisista muista kuluista, kuten esimerkiksi matkakuluista. Toimittaja lähettää Tilaajalle laskun kerran kuukaudessa jälkikäteen sähköpostitse osoitteeseen etunimi.sukunimi@tilaaja.fi tai jonka Tilaaja ilmoittaa Toimittajalle kirjallisesti.

Laskujen yhteydessä lähetetään erittely konsultointiin käytetyistä tunneista.

Toimittajalla on oikeus muuttaa konsultoinnin hintaa kohtuullisesti kerran vuodessa ilmoittamalla muutoksesta asiakkaalle kirjallisesti vähintään kuukausi ennen muutoksen voimaantulopäivää. Ensimmäinen hinnanmuutos voi tulla voimaan aikaisintaan 12 kuukauden kuluttua siitä, kun tämä sopimus tuli voimaan.

4. Urakkaperusteinen laskutus [VAIHTOEHTOINEN OSIO 3/3; Jos tämä, niin valitse myös kohta 5 osio 3]

Tilaaja maksaa konsultoinnista X € + ALV.

Toimittaja lähettää Tilaajalle laskun sähköpostitse osoitteeseen etunimi.sukunimi@tilaaja.fi (tai jonka Tilaaja ilmoittaa Toimittajalle kirjallisesti), kun urakka on toimitettu/liitteessä Y kuvatusti vaiheittain urakan edistyessä.

Urakka katsotaan toimitetuksi, jos Tilaaja ei esitä Toimittajalle perusteltua kirjallista huomautusta 7 päivän kuluessa urakan tulosten vastaanottamisesta.

Urakkaan kuuluva kokonaisuus on määritelty tarkemmin liitteessä Y. [Jos tämä, niin lisää liite allekirjoitusten jälkeen]

5. Voimassaolo [VAIHTOEHTOINEN OSIO 1/3]

Sopimus tulee voimaan kun se on allekirjoitettu/päivämäärä ja on voimassa toistaiseksi tai päivämäärä saakka.

Kumpi tahansa osapuoli voi irtisanoa sopimuksen ilman irtisanomisaikaa.

5. Voimassaolo [VAIHTOEHTOINEN OSIO 2/3]

Sopimus tulee voimaan kun se on allekirjoitettu/päivämäärä ja on voimassa toistaiseksi tai päivämäärä saakka. 

Kumpi tahansa osapuoli voi irtisanoa sopimuksen 4 viikon irtisanomisajalla.

Mikäli Tilaaja ei maksa laskua kokonaisuudessaan sovitun maksuajan mukaisesti, Toimittaja voi lähettää kirjallisen maksumuistutuksen. Mikäli Tilaaja ei maksa laskua 14 päivän kuluessa maksumuistutuksen lähettämisestä, Toimittajalla on oikeus halutessaan keskeyttää tai purkaa sopimus päättymään välittömästi yksipuolisella ilmoituksella. Tässä tilanteessa Tilaaja on velvollinen maksamaan myös normaalia irtisanomisaikaa vastaavan allokaatiohyvityksen.

5. Voimassaolo [VAIHTOEHTOINEN OSIO 3/3]

Sopimus päättyy urakan tultua tehdyiksi.

6. Konsultti

Konsultoinnin suorittaa: 	Etunimi Sukunimi (jäljempänä “Konsultti”)

Toimittaja ei saa vaihtaa Konsulttia toiseen henkilöön ilman Tilaajan kirjallista suostumusta. Mikäli Konsultti on sairauden tai muun Toimittajasta riippumattoman syyn takia estynyt suorittamasta konsultointia, Toimittaja ilmoittaa tästä Tilaajalle ilman aiheetonta viivytystä ja konsultointi keskeytyy tällaiseksi ajaksi ilman vastuuseuraamuksia kummallekaan osapuolelle, elleivät osapuolet sovi korvaavasta järjestelystä.

7. Alihankinta

Toimittaja ei saa käyttää alihankintaa ilman Tilaajan kirjallista suostumusta. 

8. Konsultointi ei muodosta työsuhdetta Tilaajaan

Tilaaja ei ole Konsultin työnantaja. Konsultti ei ole työsuhteessa Tilaajaan. Tämä sopimus tai siihen liittyvä konsultointi ei muodosta työsuhdetta Tilaajan ja Konsultin välille,eikä tämä sopimus rajoita Toimittajaa tekemästä muita sopimuksia muiden yritysten kanssa.

9. Maksuaika

Laskujen maksuaika on 14 päivää netto laskun päiväyksestä. Viivästyskorko on korkolain mukainen.

10. Konsultoinnin suorittaminen [VAIHTOEHTOINEN OSIO 1/3]

Konsultointi suoritetaan pääsääntöisesti etänä. Konsultti päättää itse omista työajoistaan. Toimittaja vastaa työtilansa ja tavanomaisten työvälineiden järjestämisestä.

10. Konsultoinnin suorittaminen [VAIHTOEHTOINEN OSIO 2/3]

Konsultointi suoritetaan pääsääntöisesti etänä Tilaajan normaalien työaikojen puitteissa. Toimittaja vastaa työtilansa ja tavanomaisten työvälineiden järjestämisestä.

10. Konsultoinnin suorittaminen [VAIHTOEHTOINEN OSIO 3/3]

Konsultointi suoritetaan pääsääntöisesti Tilaajan tiloissa Tilaajan normaalien työaikojen puitteissa. Tilaaja vastaa työtilan järjestämisestä. Toimittaja vastaa tavanomaisten työvälineiden järjestämisestä.

11. Tilaajan ohjelmistot ja työvälineet

Tilaaja vastaa siitä, että Tilaaja järjestää ja luovuttaa kustannuksellaan Toimittajalle konsultoinnin suorittamista varten riittävät oikeudet käyttää ja hyödyntää Tilaajan käyttämiä tai edellyttämiä järjestelmiä, pilvipalveluita, ohjelmistoja ja muita tarvittavia palveluita tai tavanomaisesta poikkeavia työvälineitä.

12. Korvaus poikkeavasta työajasta [VALINNAINEN OSIO]

Mikäli Tilaaja erikseen pyytää Konsulttia tekemään konsultointia normaalien työaikojen ulkopuolella, näistä työtunneista veloitetaan normaalin veloituksen lisäksi ylimääräinen korvaus Y% normaalista tuntiveloituksesta/ X €/tunti + alv. Tässä yhteydessä normaalina työaikana tarkoitetaan 7.5 tuntia arkipäivänä, joka sijoittuu ajallisesti 08.00-18.00 aikavälille eikä kohdistu viikonlopulle, pyhäpäivälle tai ennalta sovitulle loma-ajankohdalle.

Selvyyden vuoksi todetaan, että pyyntö ylitöiden tekemiseen katsotaan pyynnöksi poiketa normaalista työajasta, vaikka Tilaaja ei erikseen määrittelisi minä ajanhetkenä ylityöt tulee tehdä.

13. Matkakorvaukset

Pääkaupunkiseudulla tapahtuvasta matkustamisesta ei veloiteta Tilaajaa millään tavalla.

Mikäli Tilaaja edellyttää matkustamista edellä mainitun alueen ulkopuolelle, Toimittajalla on oikeus veloittaa erikseen tavanomaiset ja kohtuulliset matka- päiväraha- ja majoituskulut, matka-ajan tuntikorvaus, sekä kilometrikorvaukset. Päiväraha ja kilometrikorvaus veloitetaan Verohallinnon kulloinkin voimassa olevien ohjeiden mukaisesti. Matka-ajan tuntikorvaus on Y% normaalista tuntiveloituksesta/ X €/tunti + alv. Muut kulut veloitetaan toteutuneiden kustannusten mukaisesti.

14. Aineettomat oikeudet [VAIHTOEHTOINEN OSIO 1/2]

Kaikki konsultoinnissa luotujen toimitettujen tulosten luovutettavissa olevat tekijänoikeudet ja muut aineettomat oikeudet siirtyvät Tilaajalle laskun maksamisen yhteydessä. Mikäli laskuja/maksueriä on useita, aineettomat oikeudet siirtyvät laskuja/maksueriä vastaavissa osissa. Tilaajalla on oikeus muokata edellä tarkoitettuja tuloksia itse tai kolmannen osapuolen avustuksella sekä luovuttaa Toimittajan sille luovuttamat oikeudet edelleen rajoituksetta.

Selvyyden vuoksi todetaan, että edellä sovittu ei koske Toimittajan Tilaajalle mahdollisesti toimittamia avoimen lähdekoodin ohjelmistoja, joita Toimittaja voi toimittaa konsultoinnin tulosten yhteydessä tai osana. Ellei toisin sovita, Tilaajalla on oikeus käyttää näitä Tilaajan omassa sisäisessä liiketoiminnassa ja luovuttaa vastaavia käyttöoikeuksia Tilaajan konserniyhtiölle. Tilaajan omaksi sisäiseksi liiketoiminnaksi ei katsota käyttöoikeuden myymistä tai muuta käytön luovutusta kolmansille osapuolille. Lisäksi, avoimen lähdekoodin ohjelmistoihin sovelletaan niiden ohjelmistokoodista ja -tiedostoista ilmeneviä käyttöoikeusehtoja, eikä tämä sopimus rajoita näistä ilmeneviä Tilaajan oikeuksia avoimen lähdekoodin ohjelmistoihin.


14. Aineettomat oikeudet [VAIHTOEHTOINEN OSIO 2/2]

Kaikki konsultoinnin tulosten aineettomat oikeudet, kuten tietokoneohjelmiston koodi ja sen tekijänoikeudet, kuuluvat Toimittajalle. 

Tilaajan aineisto, mukaan lukien data joka syntyy Tilaajan käyttäessä konsultoinnin tuloksia, kuuluu Tilaajan omistukseen.

Tilaajalla on käyttöoikeus konsultoinnin tuloksiin sikäli kuin käytön voidaan katsoa olevan osa Tilaajan omaa sisäistä toimintaa. Käyttöoikeus sisältää oikeuden edelleen kehittää, muokata ja kopioida sekä luovuttaa vastaavia käyttöoikeuksia Tilaajan konserniyhtiölle. Selvyyden vuoksi sanottakoon, että Tilaajan omaksi sisäiseksi liiketoiminnaksi ei katsota tulosten käyttöoikeuden myymistä tai muuta käytön luovutusta kolmansille osapuolille.

15. Henkilötietojen käsittely

Tilaaja voi saattaa henkilötietoja Toimittajan käsiteltäväksi Tilaajan lukuun vain, jos osapuolet sopivat siitä ja siihen liittyvistä ehdoista etukäteen.

16. Yksisuuntainen houkuttelukielto [VALINNAINEN OSIO]

Toimittaja ei saa houkutella Tilaajan henkilöitä palvelukseensa sopimuksen voimassaoloaikana.

18. Salassapito 

Osapuolet sitoutuvat pitämään salassa sopimuksen voimassaoloaikana ja kolme vuotta sen jälkeen toiselta osapuolelta tietoonsa saamanluottamukselliseksi merkityn tai kohtuudella sellaiseksi ymmärrettävän tiedon ja aineiston.

19. Referenssioikeus [VALINNAINEN OSIO]

Toimittajalla on oikeus mainita Tilaaja markkinoinnissa Toimittajan asiakkaana. Toimittaja saa käyttää julkisena referenssinä myös yleisluonteista kuvausta Tilaajalle toimitetusta konsultoinnista ja tuloksista. Referenssioikeus pysyy voimassa sopimuksen päätyttyä.

20. Takuu

Toimittaja vastaa siitä, että konsultointi tehdään huolellisesti ja ammattitaitoisesti.  Konsultointi kunkin laskun kattaman konsultoinnin osalta katsotaan hyväksytyksi, jos Tilaaja ei ole tehnyt kirjallista huomautusta viimeistään laskun eräpäivään mennessä. 

Toimittajan vastuu konsultoinnin ja sen tulosten virheistä ja näiden seurauksista rajoittuu virheen korjaamiseen tai konsultoinnin uudelleen tekemiseen omalla kustannuksellaan ja edellyttää, että Tilaaja huomauttaa Toimittajalle virheestä kirjallisesti kyseisen konsultoinnin kattaman laskun eräpäivään mennessä. 

21. Yleiset Vastuut ja velvoitteet

Osapuoli ei vastaa viivästyksestä tai vahingosta, joka johtuu osapuolen vaikutusmahdollisuuksien ulkopuolella olevasta esteestä ja jonka seurauksia osapuoli ei myöskään kohtuudella olisi voinut välttää tai voittaa.

Jos osapuoli havaitsee, että konsultointiin vaikuttava viivästys tapahtuu tai on todennäköinen, osapuolen on viipymättä ilmoitettava tästä ja sen vaikutuksista konsultointiin kirjallisesti toiselle sopijapuolelle.

Kumpikin osapuoli vastaa siitä, että se tekee sopimuksen toteuttamiseksi tarvittavat päätökset viivytyksettä. Osapuolilla on velvollisuus myötävaikuttaa sopimuksen toteuttamiseen sellaisissa yhteyksissä, jotka ovat osapuolen määrättävissä tai hallinnassa.

Tilaaja vastaa Toimittajalle antamistaan tiedoista, ohjeista ja määräyksistä sekä näiden mukaan tehdyn työn ja tuloksen soveltuvuudesta käyttötarkoitukseensa. Tilaaja vastaa siitä, että Toimittajalla on kulloinkin toimitettavan konsultoinnin osalta ajoissa käytettävissään riittävä ja sovittu materiaali ja tieto, jotka Toimittaja kohtuudella tarvitsee tai pyytää sovitun konsultoinnin toimittamiseen.

Osapuolella on oikeus purkaa sopimus, jos toinen osapuoli rikkoo olennaisesti sopimusehtoja, eikä korjaa sopimusrikkomustaan toisen osapuolen kirjallisesti asettaman kohtuullisen määräajan puitteissa.

Toimittajan vahingonkorvausvelvollisuus Tilaajalle on yhteensä enintään 50 prosenttia sopimuksen arvonlisäverottomasta kokonaishinnasta. Jos sopimus jatkuu yli vuoden, Toimittajan vahingonkorvausvelvollisuus on kunkin sopimusvuoden osalta yhteensä enintään 50 % kunkin sopimusvuoden toteutuneesta laskutuksesta kutakin sopimusvuotta kohti.

Osapuolet eivät ole vastuussa toisilleen aiheutetuista välillisistä vahingoista.
 
Tässä kohdassa määritelty vastuunrajoitus ei kuitenkaan koske tahallisesti aiheutettua vahinkoa tai törkeää huolimattomuutta.

Sopimuksen päättymisestä huolimatta sellaiset ehdot, jotka luonteensa puolesta on tarkoitettu jäämään voimaan sopimuksen päättyessä, jäävät voimaan.

21. Sovellettava laki

Tähän sopimukseen sovelletaan Suomen lakia, ei kuitenkaan kansainvälistä lainvalintaa koskevia säännöksiä. Mikäli sopimusta koskevaa erimielisyyttä ei voida ratkaista neuvottelemalla, riita ratkaistaan lopullisesti Helsingin/Toimittajan kotipaikan käräjäoikeudessa.

22. Muuta [VALINNAINEN OSIO]

Osapuolet ovat lisäksi ja/tai edellä sovitusta poiketen sopineet seuraavaa: [Vapaa tekstikenttä].

23. Allekirjoitukset


Tilaajan puolesta					Toimittajan puolesta
Etunimi Sukunimi					Etunimi Sukunimi

[Jos urakka, kirjaa tähän viittaus liitteeseen]


